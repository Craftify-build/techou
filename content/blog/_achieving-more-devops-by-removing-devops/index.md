---
title: Achieving more DevOps by removing Devops
date: '2019-11-25'
description: what?
author: Rocky Balboa
author_description: Itailian stalion
avatar_path_name: profile-pic.jpg
---

“เรามีตัวตนอยู่ทำไมวะ”

เมื่อการทำงานแบบแยกส่วนกันโดยชิ้นเชิงของฝั่งการ develop
และการนำชิ้นงานออกสู่มือลูกค้าในอดีต
ไม่สามารถตอบสนองการเปลี่ยนแปลงที่รวดเร็วของตลาดและการทำงานของทีมได้
แนวคิดเพื่อรวมสองสิ่งดังกล่าว (Development และ Operations)
เข้าด้วยกันจึงเกิดขึ้น แนวคิดใหม่แกะกล่องนี้ค่อย ๆ
แพร่กระจายจากบริษัทหนึ่งไปสู่อีกบริษัทหนึ่ง

ไม่แน่ใจว่าจะเป็นเพราะคุณค่าที่น่าสนใจของมัน
หรือชื่อของมันกันแน่ที่ทำให้แนวคิดนี้ได้รับความสนใจไม่น้อยเลยทีเดียว
บริษัทที่ได้ยินและอยากที่จะนำแนวคิดนี้ไปใช้จึงพยายามหาทางนำสิ่งนี้ไปปรับใช้…
แต่จะทำยังไงในเมื่อสิ่งนี้มันใหม่สำหรับบริษัทเหลือเกิน
เริ่มลองผิดลองถูกเองมันจะเสี่ยงไปหรือเปล่า
ทำยังไงถึงเราจะสามารถมั่นใจได้ว่าบริษัทจะนำแนวคิดอันสดใหม่นี้ไปใช้ได้แบบถูกต้องตามสมควรจริง
ๆ ... เราให้ใครบางคนที่เป็นผู้เชี่ยวชาญมาทำหน้าที่ตรงนี้ดีไหม
หรือจะให้คนของบริษัทบางคนแบ่งเวลาทั้งหมดมาทำหน้าที่นี้
ศึกษาเรื่องนี้เต็มเวลาไปเลยดีกว่า …

และนี่คือจุดเริ่มต้นของทีม DevOps หรือบางที่อาจจะเรียกว่าทีม Infrastructure
ด้วยเหตุผลที่ว่า operations ของ software development นั้นยังหลีกเลี่ยงการจัดการ
infrastructure ไม่ได้

ดี … ผลลัพธ์ของการทุ่มเทคนและเวลาในการทำให้ช่องว่างระหว่าง software development
และ operations ทำให้เรานำของออกสู่ตลาดได้รวดเร็วและมีคุณภาพขึ้นมาก สิ่งหลัก ๆ
ที่เราได้จากการทำงานอย่างขยันขันแข็งของทีมนี้คือ

- **Continuous Integration and Continuous Delivery value**: การนำ changes
  มารวมกันและสร้างเป็น artifact บ่อย ๆ และนำ artifact
  นั้นปล่อยออกไปให้ลูกค้าใช้บ่อย ๆ นั้นมีความสำคัญ
- **CI/CD pipelines**: pipeline ที่ถูกสร้างขึ้นมาเพื่อรันขั้นตอนต่าง ๆ
  ที่ทีมเห็นว่ามีความสำคัญกับลุกค้าและบริษัท และยังแสดง Value Stream ตั้งแต่การ
  push code ไปใน source control ไปจนถึง production ทำให้ทั้งทีมเห็นภาพร่วมกัน
  เห็นปัญหาร่วมกัน และปรับปรุงไปด้วยกันได้
- **Automated testing, checking, building**

ทั้งหลายทั้งมวลเหล่านี้ทำให้ทีมได้รับ feedback ในเรื่องต่าง ๆ ที่เกี่ยวกับ
product เยอะและรวดเร็วชึ้นมากหลายเท่าตัว ไม่ว่าจะเป็น defects detection จาก
automated tests, ข้อติชมจากลูกค้าเกี่ยวกับ feature ใหม่ที่เพิ่ง launch
ออกไปเมื่อวาน, หรือแม้กระทั่ง เวลาที่ใช้ในการ yarn install
แพคเกจตัวใหม่นั้นเยอะกว่า artifact อันที่แล้วถึงสามเท่า …

นอกจากสามสิ่งที่กล่าวไปข้างบน
ผมเชื่อเหลือเกินว่าในแต่ละบริษัทก็คงได้รับประโยชน์อื่น ๆ
อีกมากมายจากคุณค่าและแนวคิดของ DevOps
